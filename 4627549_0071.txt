59

  

cadit in arsim quartam, insequente incisione bucolica vix sentitur ¹). versuum
autem, qui post pedem quartum incisionem non exhibent, pars maior cae-

. sura semiseptenaria instructa est. versus reliqui aut post arsim quintam aut

post trochaeum pedis quinti inciduntur; quae incisiones interdum ctiam
semiseptenariam secuntur. sunt vero caesura semiseptenaria praediti: a) ex
COXXVIII carminum bucol. versibus caesura bucolica carentibus vv. CXV,
b) ex CLXXXII eiusdem modi vv. carminum mimic. vv. CIV, c) ex
DXXXIII vv. carminum epic, vv. CCLXXX, d) ex XCVI vv. carminum
dub. vv. LIII.

Interpunctionibus autem caesura semiseptenaria rarius adiuvatur quam
semiternaria‚ id quod cum ea re cohaerere videtur, quod Theocritus simi-
liter atque Homerus 2) in universum quidem saepius in priore quam in
altera hexametri parte finire solet sententias 3). interpungitur autem in
caesura semiseptenaria: a) in cc. bucol. dudeviciens (ter gravius, quinquiens
deciens lenius); b) in cc. mim. viciens semel (deciens gravius, undeciens
lenius); c) in cc. epic. viciens sexiens (sexiens gravius, viciens lenius);
d) in cc. dub. octiens (bis gravius, sexiens lenius).

Enumerandi vero hoc loco sunt ii versus, quorum verba et in semi-
ternaria et in semiseptenaria caesura distinguuntur quique interdum ita
sunt conformati, ut vocabulum semiternariam caesuram excipiens anaphora
post semiseptenariam repetatur: a) VII 35 ἀλλ’ ἄγε δή — ξυνὰ γὰρ ὁδός,
ξυνὰ δὲ καὶ άώς, VIII 45; IX 173 b) XIV 163 XV 293 c) XVII 10;
XXII 553 d) XX 63 XXVII 41.

In admittenda incisione post arsim quintam (quae est caes.
seminovenaria) Theocritus ceteros poetas Alexandrinae, quae dicitur,
aetatis4) secutus ea cautione usus est, ut vitaret illam antecedente incisione
pedis quarti mascula, in primis in versibus semiquinaria quoque caesura
praeditis. sed etiarn in hexametris trochaica tertii pedis caesura divisis
rarissime apud eum seminovenariam caesuram praecedit semiseptenaria.
si enim discesseris a versibus, quorum arsis quarta articulo efficitur cum
nomine insequente coniuncto (velut I 95 καὶ ἁ Κύπρις γελάοισα) vel
finali syllaba praepositionis substantivum suum antecedentis (velut VII 82
κατὰ στόματος χέε νέκταρ), sat pauci restant loci huc pertinentes, atque
hi quoque maximam partem ita sunt comparati, ut alterutra ex caesuris

¹) De hexametris, in quibus cum nulla insit incisio pedis tertii, caesurae primariae
locum semiseptenaria obtinet, ef. p. 46.
Β) Cf. Hartel. I 95.

³) In solis cc. bucolici generis sententiarum exitus saepius in alterum hemistichium
(in sedem caesurae bucol.) cadere solet. ac similiter res se habet in edylliis dubiae orig.

⁴) cf. G. Meyer l. c. p. 986 sqq.

 

