  

Homerum ante vocabula a certis quibusdam stirpibus derivata longas 5* »τὲ
vocum praecedentium vocales constanter non corripi, ipsi quoque talia sibi
licere putabant. unde factum est, ut nonnullis vocabulis iam dudum a vocali
incipientibus prorsus eadem ratione atque Homerus, cuius aetate illa a
digammo initium capiebant, uterentur. loci igitur huius modi apud Theocri-
tum similiter atque apud alios inferioris aetatis poetas non eadem ratione
tractandi sunt, qua in Homeri carminibus, ubi hiatus digammo tollitur.
et cum in universum de frequentia hiatuum in Theocriti carminibus quaeretur,
exempla ea, in quibus voces leguntur, quarum in initio digamma olim erat
positum, ceteris hiatibus adnumeranda erunt, separanda autem ab his neque
tamen prorsus neglegenda erunt, ubi agetur de variorum hiatuum natura.

Cum vero prius vocabulorum, quorum in confinio hiatus extat, aut
longam aut brevem vocalem in fine possit habere positam, hanc rem in
distribuenda materia proposita respiciamus necesse est. quam ob rem
priore huius capitis parte (Ι) (16 60 hiatus genere exponemus, ,
in quo voces praecedentes in longas desinunt syllabas, altera
(ΙΙ) (16 hiatibus, in quibus vocales breves leguntur.

I.

Si vox in longam vocalem vel diphthongum desinens ante vocabulum
a vocali incipiens conlocatur, syllabam illam finalem apud omnes poetas
Graecos inde ab Homero longe saepissime corripi satis constat. qua re
factum est, ut homines docti, ubicumque lex ea observata reperiebatur, de
hiatu non iam cogitandum et locos ita comparatos in quaestionibus de hiatus
usu institutis silentio praetereundos esse censerent. atque eandem rationem
a Kruegermanno quoque l. c. initam esse invenies. sed huius modi in
quaestionibus primum ipsa ratio, quae inter numerum exemplorum legi
repugnantium intercedit et eorum, quibus lex observatur, sat magni e—st
momenti3 deinde locorum, quibus vocalis corripitur, omnium nequaquam eadem
cst natura, atque singula illorum genera cognoscantur necesse est. quae res
cum ita se habeat, etiam in legitimos illos hiatus inquiri debere mani-
festum est. itaque haec disputationis nostrae pars in dua distri·
bue nda erit capita, quorum priore (A) eos hiatus percense-
bimus, in quibus tota vis ultimae syllabae vocis antegressae
servatur, altero (B) agemus de hiatibus, in quibus longae
syllabae finales corripiuntur.

A.

Longae syllabae finales in hiatu positae ut totam vim suam retineant,
iam in Homeri carminibus locis longe plurimis maiore arsis vi effici videmus.-
cum enim duo fero milia exemplorum ibi extent, in quibus syllabae non

 

