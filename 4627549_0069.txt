 

57

d) XXI 64 ἴσα δ’ ἧν ψεύδεσιν ὄψις, XXVII 59 τῆς σῆς τοι μείζὸνα
δώσω, 63 καὶ αὐτὰν βοῦν Ἅφρόὸίτᾳ.

Videmus versus ante caesuram bucol. spondeum exhibentes satis
frequentes esse in edylliis mim. *et ep„ atque singula carmina si per-
lustramus, frequentissimos esse adparet in edyll. XV.‚ in quo solo XII
reperiuntur. aliter res se habet in cc. bucol„ quorum nonnulla eius modi
verme, quales tractamus, omnino non exhibent, nonnulla habent paucissimos;
paulo plures (V) exhibet c. XL neque defuerunt qui spondeum ante in-
cisionem bucol. conlocatum ab edylliis mere bucol. (seiunctis cc. X. et XL)
prorsus alienum locosque, quibus haec norma migrata esset, emendandos
esse censerent1). sed quamquam negari nequit Theocritum summo opere
in his carminibus spondeum insequente caesura bucolica vitasse, tamen
num ab omni parte probanda sit ea sententia, valde dubitandum est. neque
. satis patet, num omnino inter edyllia mere bucol. et c. X., quod in hoc
messores pastorum loco carmina modulantes fingantur, eius modi discrimen
statuendum sit.

Alia ratio in eis, quae corrupta sunt, indagandis respicienda esse vi-
detur. ac iam supra vidimus caesura bucol. rhythmum accelerari, non retardari.
qua de causa eo magis spondeus ante caesuram bucol. admissus displicet,
quo magis retardantur numeri vel quo maius temporis intervallum inter
spondeum illum 'et ea, quae secuntur, intercedit. et profecto inter omncs
versus huc pertinentes quattuor modo (a) I 6 ; IX 193 b) XV 38, 67) post quarti
pedis spondeum interpunctionem habent, quae res, si frequentiam inter-
punctionum in caesura bucol. respicimus, non est neglegenda. extant autem
duo ex versibus illis in c. XV.‚ quod et spondeos ante incisionem bucolicam
plurimos habet et in universum hexametris, quorum numeri graviores sunt,
similiter atque cc. VIII. et XI. abundat2). qua de causa duo quoque versus
illi, de quibus sermo est, tolerandi esse videntur. at coniecturis numerum
hexametrorum, qui ante caesuram bucolicam interpunctione adiutam spon-
deum habent, augere ne in c. XV. quidem probabile est. quam ob rem
non adsentior Zieglero‚ qui v. 76 pro scriptura vulg. ἄγ’ ὦ δειλὰ τὺ βιάζευ
reposuit ἄγ’ ὤθει, καὶ τὺ βιάζευ. versus autem, qui restant, I 6 et IX 19,
cum insint in edylliis mere bucol„ ubi maxime vitatum esse a Theocrito
spondeum pedis quarti incisione bucol. insequente satis constat, maximam
movent suspicionem. atque utroque loco aliae quoque res suadent, ut remo·

 

¹) cf. Wordsworthii ‘Theocn Cantabr. 1844’, praefat. p. XIX sq. ; Hiller. 1. c.
p. 320. aliter vero iudicasse videtur Schuemann in libro, cui inscriptum est ‘Germaniae
philologos Misniae conventum celebrantes salutat H. Fritzsche huiusque societas Graeca,
μ Lipsiae 1863’, quem librum inspicere me non potuisse valde doleo.

²) cf. p. 8 sq.

 

